गीता का रहस्य ।
एक बार महात्मा गाँधी के पास एक व्यक्ति गीता का रहस्य जानने के लिए आया ।  उसने महात्मा गाँधी से गीता के रहस्य के बारे में पुछा ।  गाँधी जी उस समय फावड़े से आश्रम की भूमि खोद रहे थे ।  उन्होंने उस व्यक्ति को पास बिठाया और फिर से आश्रम की भूमि खोदने में लग गए ।  इसी तरह काफी समय हो गया लेकिन महात्मा गाँधी उस व्यक्ति से कुछ नहीं बोले ।  आखिर में अकेले बैठे बैठे परेशान होकर वह व्यक्ति महात्मा गाँधी से बोला ,  “ में इतनी दूर से आपकी ख्याति सुनकर गीता का मर्म जानने के लिए आपके पास आया था लेकिन आप तो केवल फावड़ा चलाने में लगे हुए हैं ” । गाँधी जी ने उत्तर दिया , “ भाई! में आपको गीता का रहस्य ही समझा रहा था ”।  महात्मा गाँधी की बात सुनकर वह व्यक्ति बोला  , आप कहाँ समझा रहे था आप तो अभी तक एक शब्द भी नहीं बोले ।  गाँधी जी बोले  “ बोलने की आवश्यकता नहीं है ।  गीता का मर्म यही है कि व्यक्ति को कर्मयोगी होना चाहिए , बस फल की आशा किए बगेर निरंतर कर्म करते चलो ।  यही गीता का मर्म है ” । गाँधी जी के इस उत्तर को सुनकर व्यक्ति को गीता का रहस्य समझ में आ गया । 
नैतिक शिक्षा-व्यक्ति को फल की चिंता किए बगेर हमेशा कर्म करते रहना चाहिए । 
